---
title: Gli strati geografici
day: 2
---
Layer e sorgenti
================
In OpenLayers gli strati geografici vengono gestiti tramite oggetti di tipo `ol.layer.Layer`. Concretamente però non utilizziamo questo oggetto ma le varie classi derivate, ognuna specializzata nella gestione di strati raster, immagini, vettoriali, tile, ecc. I tipi di layer più comunemente usati sono:

* **ol.layer.Image**, per l'impiego di immagini statiche o servite da server, come nel caso di servizi OGC WMS
* **ol.layer.Tile**, per la definizione di strati con immagini "tilizzate" (tasselli), come nel caso di servizi OSM, Bing, Mapbox, o anche WMS, nel caso si voglaino interrogare a tiles
* **ol.layer.Vector** , per gli strati di tipo vettoriale

Oltre a questi tre ne esistono altri più spceifici che non andremo ad analizzare.
Nelle prossime lezioni approfondimento l'utilizzo di questi tre tipi di layer, ma intanto anticipiamo un concetto strettamente legato ai layer, e presente in ogni tipo di strato: le sorgenti.

Ogni strato ha bisogno di sapere da dove, e come recuperare i dati da rappresentare in mappa. In alcuni contesti gli oggetti dedicati a fornire l'accesso ai dati vengono detti "provider". In OL si chiamano **sources**. Quando istanziamo un layer di qualsiasi tipo + necessario passargli anche l'oggetto ti tipo ol.source.Source con cui dovrà dialogare per ottenere i dati. Per ogni tipo di sorgente a cui OL3 è in grado di accedere esiste un oggetto specializzato, che saprà cosa fare per recuperare e fornire i dati richiesti (in base a diverse strategie di cui parleremo in seguito).

I principali tipi di sorgenti usate nel corso sono:

* **ol.source.ImageWMS**, per utilizzare servizi OGC WMS
* **ol.source.XYZ**, per usare servizi con tile prerenderizzati e suddivisi per livello (z) e coordinate tile (x, y)
* **ol.source.OSM**, un ol.source.XYZ preconfigurato per l'accesso ai servizi OpenStreetMap
* **ol.source.Vector**, per l'impiego di sorgenti vettoriali, gestiti poi tramite oggetti `ol.format` di cui parleremo ampiamente

Ci sono poi sorgenti specializzare per l'utlizzo di sorgenti MVT (Mapbox Vector Tiles), dei servizi Bing, CartoDB, Stamen, ecc. Una sorgente un po' particolare è ol.source.Zoomify che permette di utilizzare OL come visualizzatore di granfi immagini fotografiche, non georiferite, secondo il formato di [Zoomify](http://www.zoomify.com/){:target="_blank"}.
